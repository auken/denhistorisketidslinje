Danmark deltog i det Vesteuropæisk samarbejde om at skabe et frihandelsområde i EFTA (The European Free Trade Association), sammen med Norge, Portugal, Schweiz, Sverige, Østrig og Storbritannien. Skabelsen af EFTA i 1960 var en reaktion på samarbejdet i EØF (Det Europæiske Økonomiske Fællesskab) mellem Belgien, Frankrig, Italien, Luxemburg, Nederlandene og Vesttyskland. EØF udviklede sig senere Den Europæiske Unionen.

Formålet med EFTA-samarbejdet var at liberalisere økonomien og at skabe en toldfri handel mellem landene. Det første år ansøgte Storbritannien sammen med Norge, Danmark og Irland om medlemskab i EØF, der blev stiftet ved underskrivelsen af Rom traktaten d. 25. marts 1957. Ansøgningerne blev afslået og medlemmerne forblev i EFTA. Samarbejdet i EFTA var begrænset. Frihandelsaftalerne inkluderede bl.a. ikke landbrugsvarer. Det var en af årsagerne til at Danmark senere trådte ud af samarbejdet til fordel for EØF, der indførte aftaler på landbrugsområdet d. 30. juli 1962.

I 1961 blev Finland medlem, i 1970 Island og i 1991 Liechtenstein. I 1973 forlod Danmark og Storbritannien EFTA til fordel for Europa Foreningen (EF), i 1986 forlod Portugal og senere i 1995 gjorde Østrig, Finland og Sverige det samme. Et af hovedpunkterne for EFTA har været handelsaftaler og samarbejde med EØF, EF og EU senere. De resterende medlemmer af EFTA i dag er Island, Liechtenstein, Schweiz og Norge.
