Købenavns bombadement fandt sted den 2.-4. september 1807 og resulterede i et ødelagt København og store tab for civilbefolkningen, samt tabet af den danske flåde. Historien omkring bombadementerne var på mange måder en gentagelse af historien omkring Slaget på Reden, der også handlede om den svære kunst at føre neutralitetspolitik.
  
Efter Slaget på Reden i 1801 var Danmark igen gået tilbage til en defensiv neutralitetspolitik i forhold til stormagterne. Men da Napoleon vandt styrke i de efterfølgende år og sejrede stort i Tyskland i 1806, proklamerede han kontinentalspærringen. Dette indebar, at englænderne ikke måtte sælge deres varer på det europæiske fastland, med målet om at svække den engelske økonomi. For Danmark betød det, at Napoleon ville tvinge danskerne til at stoppe handlen med briterne, og han lovede danskerne krig, hvis de ikke fulgte ordre. Men også England gav Danmark et ultimatum. De forbød nemlig neutrale lande (som Danmark) at søge til havne, som ikke var tilladt for engelske skibe. Desuden tilbød man Danmark at indgå i en alliance med England, hvor Danmark skulle aflevere sin flåde som betaling for neutralitet. Også England truede med krig, hvis Danmark ikke accepterede, og danskerne var derfor godt og grundigt klemt inde mellem stormagternes krav. 

Københavns bombadement blev resultatet, da den danske kronprins Fredrik, som regerede landet for sin sindssyge far, afslog at give flåden til englænderne. Ikke desto mindre faldt resultatet ud til englændernes fordel, for da danskerne efter dage med bomberegn over København kapitulerede, overtog England den danske flåde.
